---
title: forfatter
---

**Bjørn Olav Tveit** (f. 1970), forfatter av Fugler og fuglafolk på Utsira, Guide til Norges fugleliv og A Birdwatcher's Guide to Norway, er oppvokst og bosatt i Bærum og har vært en dedikert fuglekikker siden guttedagene. Han har vært leder i Asker og Bærums lokallag av Norsk Ornitologisk Forening, medgrunnlegger og mangeårig leder av Utsira fuglestasjon, og sitter i Norsk sjeldenhetskomité for fugl (NSKF). Når han ikke er ute i felt, forsørger han familien som seniorrådgiver i Norsk kulturråd med digital kulturformidling som fagfelt. Tidligere har han drevet med kart, oppslagsverk, digitale læremidler samt multimedia, som utvikler, redaktør og redaksjonssjef i forlagshusene Gyldendal og Cappelen Damm. Han driver nå Ørn forlag.
